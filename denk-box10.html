
<!DOCTYPE html>
<html lang="nl">
<head>
  <meta charset="UTF-8" />
  <title>Het aapje in ons — De Onwijze Wijsheid</title>
  <meta name="viewport" content="width=device-width, initial-scale=1.0">

  <!-- Fonts -->
  <link href="https://fonts.googleapis.com/css2?family=Spectral:ital,wght@0,400;1,400&display=swap" rel="stylesheet">
  <link href="https://fonts.googleapis.com/css2?family=Playfair+Display:wght@700&display=swap" rel="stylesheet">
  <link href="https://fonts.googleapis.com/css2?family=Fraunces:wght@700&family=Marcellus+SC&display=swap" rel="stylesheet">

  <!-- CSS -->
  <link rel="stylesheet" href="css/style.css" />
</head>

<body class="denkstukken-page">
<header>
  <div class="header-topbar"></div>
  <div class="site-logo-container">
    <img src="images/logo.png" alt="De Onwijze Wijsheid logo" class="site-logo">
  </div>
  <div class="slogan-divider"></div>
  <nav class="main-navigation">
    <ul>
      <li><a href="home.html">Home</a></li>
      <li><a href="denkstukken.html" class="active-tab">Denkstukken</a></li>
      <li><a href="onderwerpen.html">Onderwerpen</a></li>
      <li><a href="forum.html">Forum</a></li>
      <li><a href="manifest.html">Manifest</a></li>
      <li><a href="jouw-bijdrage.html">Jouw Bijdrage</a></li>
    </ul>
  </nav>
</header>

<main>
  <div class="denkbox-container denkstukken-page">
    <div class="title-box">
      <h1 class="denktext-title">13) Het aapje in ons</h1>
      <p class="denktext-meta"><em>Gepubliceerd op 20/08/2025 &mdash; <a href="nancy-onderweg.html" class="profiel-link">Nancy Onderweg</a></em></p>
      <div class="hashtags">
        <span class="hashtag-balloon">#Denkstuk</span>
        <span class="hashtag-balloon">#Oerbrein</span>
        <span class="hashtag-balloon">#Stamleven</span>
      </div>
    </div>

    <div class="denktext">

      <p class="citaat">Waarom je oerbrein nog in de jungle leeft.</p>

      <div class="noot">
        <p><strong>Noot vooraf:</strong> Ik had mezelf voorgenomen om te vermijden om over geloof te schrijven. Toch sluipt het hier binnen, op mijn manier. Niet om te kwetsen, maar om te onderzoeken.</p>
      </div>

      <h2 class="strong">Het oerbrein in ons</h2>

      <p>Ons brein denkt nog steeds dat we in de jungle wonen. Logisch ook: genetisch lijken we nog 98,8% op een chimpansee. Alleen wij, de meest verwarde apen ooit, besloten dat belastingformulieren, Tinderprofielen en vergaderingen met meer dan vijf personen een goed idee waren.</p>

      <p>Maar vergis je niet, dat kleine verschil in DNA maakte ons niet minder aap. Integendeel: 90% van ons bestaan leefden we nog net als onze voorouders&mdash; in stammen van 25 tot 50 leden, rond een vuur, met de jungle als thuis. Die verbondenheid kalmeerde telkens ons zenuwstelsel. Samen leven was ons oudste medicijn.</p>

      <p>Zelfs moderne wetenschap bevestigt dit. De 80 jaar durende Harvard-studie toont dat vriendschap, vertrouwen en zorg méér bijdragen aan een lang en gelukkig leven dan geld of succes ooit samen zullen doen. Ons stresssysteem &mdash; cortisol, de motor achter fight/flight &mdash; is gebouwd om juist sámen door moeilijke tijden te gaan en sneller te herstellen.</p>

      <h2 class="strong">De apen in ons</h2>

      <p>Denk er eens over na: apen vlooien, slingeren, maken ruzie en leggen het weer bij. Bonobo’s lossen spanningen zelfs op met een vluggertje. Een korte wip, en de ruzie is vergeten. Logisch eigenlijk.</p>

      <p>Ook wij leefden zo. Geen huizen, geen bezit. Alleen beschutting, vuur, hongerige magen, regen, en vooral: elkaar. De groep was maar zo sterk als haar zwakste schakel.</p>

      <p>Kinderen groeiden op in de schoot van de stam. Antropologen zeggen zelfs: zeven volwassenen per kind. Zeven paar ogen, handen en harten. Vergelijk dat eens met vandaag, waar één moeder zich vaak kapotwerkt in een eenzaam kerngezin. En dan vraagt mijn oma waarom ik geen kinderen wil?</p>

      <h2 class="strong">Toen alles kantelde</h2>

      <p>Pas in een oogwenk van het menselijk bestaan &mdash; zo’n 10.000 à 12.000 jaar geleden &mdash; schakelden we over op landbouw. En met al die varkens, graanschuren en voorraden kwam iets nieuws: bezit. En bezit vroeg om erfgenamen en regels.</p>

      <p>Wat begon als verhalen rond het vuur om de wereld te begrijpen, veranderde in wetten die bezit, huwelijk en gehoorzaamheid moesten rechtvaardigen.</p>

      <div class="blockquote">
        <p>God werd CEO, de priester boekhouder, en de mens stagiair &mdash; onbetaald, maar gevoed met hoop.</p>
      </div>

      <p>Zo begon een nieuw hoofdstuk in het menselijk toneelstuk: een koning die sprak met de stem van God. Kuisheid verheven tot deugd, het gezin tot altaar, en het vrouwelijk verlangen tot vijand.</p>

      <p>De jager in ons, ooit vrij, belandde in een Shakespeareaanse driehoek: jij, je partner en God.</p>

      <h2 class="strong">Het gemis van de stam</h2>

      <p>Als zelfs Harvard het zegt, waarom bouwen we anno 2025 liever wolkenkrabbers en gevangenissen dan ontmoetingsplekken en parken? Volgens mij snapt ons oerbrein er intussen he-le-maal niets meer van.</p>

      <div class="accenstuk-zwak">
        <p>De stam is weg en die zoekt wanhopig naar verbinding in een wereld van beton en schermen.</p>
      </div>

      <p>We kampen met een nieuwe vijand: de eenzaamheidsepidemie. En ik vrees dat we het ergste nog niet gezien hebben.</p>

      <p>In de jaren ’80 had een mens gemiddeld drie à vier goede vrienden. Vandaag nog één of twee. Chronische eenzaamheid verhoogt je sterfterisico even sterk als vijftien sigaretten per dag. Het slijt je hart, je immuunsysteem, zelfs je brein - langzaam, stil en onzichtbaar.</p>

      <div class="accentstuk-sterk">
        <p>En toch scrollen we nog steeds uren door Instagram of TikTok, zoekend naar die tribe die er niet meer is. Ons oerbrein denkt dat elke like een vlooi is die uit onze vacht geplukt wordt. Maar geen enkele like kriebelt écht.</p>
      </div>

      <h2 class="strong">Het beestje in ons</h2>

      <p>Ons innerlijke aapje wil vlooien, slingeren, aanraken, spelen. Het wil regisseur zijn van zijn eigen geluk.</p>

      <p>Dus stel jezelf de vraag: waar wordt jouw aapje blij van? Waar kruipt het weg? Wat doet jouw hart sneller slaan?</p>

      <p>Voor mij is dat: stoppen met rollen te spelen, schaamte, spijt en schuld te voelen, onbevooroordeeld en onverstoorbaar, altijd.</p>

      <p>En eerlijk? Mijn aapje wordt wakker als ik blootsvoets op straat rondloop, of als ik zonder plan een dag verdwijn in het groen. Dan voel ik: dít is wie ik ben, zonder rol of masker.</p>

      <p>Misschien moet ik haar vaker loslaten. Misschien moeten we allemaal.</p>

      <div class="knaller">
        <p>Want hoe modern we ons ook voordoen, alleen rond het vuur, vlooiend en spelend, herkent ons aapje eindelijk: dit is thuis.</p>
      </div>

    </div>
  </div>
</main>
</body>
</html>
