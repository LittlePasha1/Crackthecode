<div class="denktext">

  <div class="title-box">
    <h1 class="denktext-title"> Kompas sterfelijkheid</h1>
    <p class="denktext-meta"><em>Gepubliceerd op 03/08/2025 — <a href="nancy-onderweg.html" class="profiel-link">Nancy Onderweg</a></em></p>
    <div class="hashtags">
      <span class="hashtag-balloon">#Denkstuk</span>
      <span class="hashtag-balloon">#Sterfelijkheid</span>
      <span class="hashtag-balloon">#Persoonlijk</span>
    </div>
  </div>

  <p class="citaat">Een ode aan de lijm van het universum, alles wat de wereld in leven houdt en ons kosmisch verbindt.</p>

  <h2 class="strong">EEN ODE AAN MIJN STERFELIJKHEID</h2>

  <p>
    <span class="strong">Het is wat ons bindt.</span><br>
    <span class="strong">Ons remt.</span><br>
    <span class="strong">Ons draagt.</span>
  </p>

  <p>
    Een onzichtbare draad in het brein,<br>
    die oplicht bij gevaar,<br>
    bij verdriet,<br>
    bij momenten waarop de tijd zwijgt.
  </p>

  <p>
    Zie het als een soort kosmische lijm.<br>
    Niet enkel voor jou, niet enkel voor mij,<br>
    maar voor iedereen die ooit adem heeft gehaald —<br>
    van eerste tot laatste zucht.
  </p>

  <p>
    Als je jong bent,<br>
    en je lijf nog licht is, vol adem en vaart,<br>
    lijkt het ver weg.<br>
    Tot ziekte komt.<br>
    Of verlies.<br>
    Of die ene dag waarop het leven kantelt<br>
    en niet meer teruggaat naar hoe het was.
  </p>

  <div class="blocknote">
    <p>Dan klopt er iets aan je deur.<br>
    Een stille metgezel die je nog niet kent.<br>
    Je opent — niet omdat je wil, maar omdat je moet.<br>
    Er zijn geen ogen. Er is niemand.<br>
    Alleen jij… en een kou die langzaam afdaalt langs je ruggengraat.</p>
  </div>

  <p>
    En in je buik groeit iets zwaars.<br>
    Een loodzware mantel.<br>
    Hij blijft om je heen, jaar na jaar.<br>
    Zwaarder, trager, onontkoombaar.
  </p>

  <p>
    <span class="strong">Mijn oma.</span><br>
    Altijd kritisch. Voor anderen. Voor zichzelf.
  </p>

  <div class="blockquote">
    <p>Zes-en-zeventig nu, en vol pijn over wat ze nooit deed.<br>
    Ze had kunnen vliegen, maar hield haar vleugels vast met touw.<br>
    En nu liggen haar dromen achter haar als een veld in de winter,<br>
    wit en stil, wachtend op een lente die niet meer komt.</p>
  </div>

  <p>
    Er rest haar één metgezel: de zware vriend op haar schouder.<br>
    Hij tikt haar aan. Herinnert haar elke dag dat de klok nooit terugdraait.
  </p>

  <p>
    Voor haar is het een langzaam, slopend proces.<br>
    Niet durven doen wat ze verlangt, niet durven leven zoals ze wil.
  </p>

  <p>
    En ik denk dat iedereen, diep vanbinnen,<br>
    verlangt zijn vleugels te spreiden<br>
    en op te stijgen uit het stille stof van angst,<br>
    naar een lucht die ademt en niets meer dwingt.
  </p>

  <p>
    Haar verhaal is niet het mijne, maar ik ken de klank van die klop op de deur.<br>
    Soms denk je dat hij voor iemand anders is.<br>
    Tot je beseft: hij stond altijd al voor jou.
  </p>

  <p>
    <span class="strong">Maar ik kies anders dan mijn oma.</span><br>
    Ik neem sterfelijkheid als herinnering, niet als last.<br>
    Als fundament. Niet als iets dat men vergeet.
  </p>

  <p>Ik neem een gok op wat ik nog niet weet.</p>

  <div class="accentstuk-zwak">
    <p>Het is geen hazenpad — het is een leef-nu mentaliteit.<br>
    Niet morgen, maar vandaag paraat.</p>
  </div>

  <p>Niet wachten op iets dat nooit zal komen als je niet zelf opstaat.</p>

  <p>
    Want soms, als die vreemde gedaante toch je huis binnenkomt,<br>
    moet je hem aankijken, zonder vrees, zonder spijt.<br>
    En weten: hij is niet hier om je te breken,<br>
    maar om je vuur weer aan te steken,
  </p>

  <p class="accentstuk-zwak">en te herinneren dat je leeft.</p>

  <p class="blockquote">…want dit is de enige adem die je hebt.</p>

  <p>
    Wat daarna komt, is misschien niets.<br>
    Dus kies voor het pad dat telt —<br>
    steil, ruw en vol stenen,<br>
    maar rijk aan moed, uitzicht en onverwachte horizonnen.
  </p>

  <div class="accentstuk-sterk">
    <p><span class="strong">Cliché of niet: Pluk de dag.</span><br>
    Want dit is het moment, en het wacht op niemand anders dan jij.</p>
  </div>

  <div class="kus">
  <a href="nancy-onderweg.html" class="profiel-link">
    <img src="images/nancy.png" alt="Kus van Nancy Onderweg">
  </a>
</div>

</div>
</main>
</body>
</html>
